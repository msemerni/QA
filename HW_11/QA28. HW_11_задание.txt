В рамках технік тест дизайну Black box необхідно вирішити задачі, які представлені нижче, з використанням техніки класів еквівалентності та граничних значень. До кожного завдання необхідно надати обґрунтування, чому ви вибрали той чи інший варіант або розв'язання задачі.

Задачі, в яких є варіанти відповідей, не прийматимуться, якщо ви не надасте розвʼязок задачі, а тільки варіант відповіді:)

Дз потрібно зробити текстовим файлом та здати посиланням на текстовий файл.



1.
Система розроблена, щоб розраховувати податки.
Працівники, у котрих зарплата до 4000 $ включно, не сплачують податок. Наступні 1500 $ оподатковуються 10%.

Наступні 28000 $ оподатковуються в 22%.

Усі наступні суми оподатковуються 40%. Які з цих груп значень потраплять до одного класу еквівалентності?

а) 4800 $, 14000 $, 28000 $ б) 5200 $, 5500 $, 28000 $ в) 28001 $, 32000 $, 35000 $ г) 5800 $, 28000 $, 32000 $



2.
Розраховуються бонуси для працівників.
Значення не може бути негативним, але може бути 0.

Бонуси розраховуються в залежності від терміну роботи в компанії.

Категорії: термін роботи менше або дорівнює 2м рокам; більше 2-х років, але менше ніж 5 років; від 5ти років і більше, але менше 10 років; 10 років та більше.

Яка мінімальна кількість тест кейсів необхідна, щоб протестувати всі класи еквівалентності?



3.
Додаток для роботи з відео має такі вимоги:
Програма має програвати відео на пристроях з відповідними розмірами дисплея:

640х480
1280х720
1600х1200
1920х1080
Який із запропонованих наборів тест кейсів є результатом застосування техніки класів еквівалентності?

а) переконатися, що програма може програвати відео на дисплеї розміром 1920х1080 (1 тест) б) переконатися, що програма може програвати відео на дисплеях розміром 640х480 та 1920х1080 (2 тести) в) переконатися, що програма може програвати відео на дисплеях всіх вказаних розмірів (4 тести) г) переконатися, що програма може програвати відео на дисплеї будь-якого розміру з вимог (1 тест)



4.
Фітнес додаток рахує кроки та дає користувачеві зворотній зв'язок про його активність.
Зворотній зв'язок при різній кількості кроків має бути таким:

до 1000 кроків (включно) - Лінива картопля! більше 1000 до 2000 (включно) - Постарайся ще! більше 2000 до 4000 (включно) - Майже досяг мети! більше 4000 до 6000 (включно) - Ще трохи! більше 6000 – Ти крутий!

Визначити класи еквівалентності та граничні значення для досягнення 100% покриття.



5.
Ти тестуєш ПЗ, яке перевіряє домашні завдання та виставляє оцінки.
Грунтуючись на кількості набраних балів, оцінки можуть бути такими: 1-49=F, 50-59=E, 60-69=D, 70-79=C, 80-89=B, 90-100=A.

Скільки тестів потрібно, щоб досягти 100% покриття, використовуючи техніку граничних значень?






